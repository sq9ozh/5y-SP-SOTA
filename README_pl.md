# Regulamin dyplomu  "5 lat programu SOTA w Polsce"

1. Dyplom "5 lat programu SOTA w Polsce" jest wydawany przez polskie stowarzyszenie SOTA (SP SOTA)
1. Dyplom wydawany jest w 2 kategoriach:
  1. Aktywatorów (dyplom "Górna Piątka")
  2. Łowców (dyplom "Dolna Piątka")
1. Dyplom może otrzymać każdy licencjonowany nadawca, indywidualny lub klubowy, po spełnieniu warunków określonych w niniejszym regulaminie i nadesłaniu zgłoszenia.
1. Do klasyfikacji dyplomowej zalicza się łączności  wykonane w ciągu 1 roku od 5 rocznicy uruchomienia programu SOTA w Polsce, czyli od godziny 00:00 UTC 1 kwietnia 2013 r. do 23:59 UTC 31 marca 2014 r.
1. Łączności muszą być wykonane zgodnie z zasadami ogólnymi programu SOTA (link), w szczególności:
  * nie są zaliczane łączności przez przemienniki naziemne
  * stacja aktywatora musi być zasilana z przenośnego źródła energi, niezasilanego paliwami (np. z baterii)
  * aktywator musi dotrzeć wraz z wyposażeniem stacji na szczyt o własnych siłach (np. pieszo, na rowerze, etc...)
1. Warunkiem uzyskania dyplomu  w kategorii łowców jest nawiązanie co najmniej 5 łączności ze stacjami aktywującymi szczyty górskie  o numerze referencyjnym SP/XX-999 umieszczone w bazie stowarzyszenia SP SOTA.
1. Warunkiem uzyskania dyplomu w kategorii aktywatorów jest wykonanie co najmniej 5 aktywacji szczytów górskich  o numerze referencyjnym SP/XX-999 umieszczonych w bazie stowarzyszenia SP SOTA. Aktywacje muszą być aktywacjami punktowanymi w programie SOTA (co najmniej 4 łączności)
1. Każdy szczyt liczy się tylko jeden raz, zarówno dla łowców jak i dla aktywatorów. Aby otrzymać dyplom jako aktywator, należy aktywować 5 różnych szczytów. Aby otrzymać dyplom jako łowca, należy nawiązać łączności z aktywatorami na 5 różnych szczytach. Zasada ta obowiązuje również dla łączności zaliczanych dla dodatkowych odznaczeń.
1. Wszystkie łączności zgłaszane do dyplomu muszą być nawiązane z wykorzystaniem tego samego znaku, przy czym dopuszczalne jest łamanie znaku przez /P, /M, cyfrę okręgu lub prefiks innego kraju.
1. Wydawca dyplomu zwraca uwagę na możliwość zmiany regulaminu stowarzyszenia SP SOTA w trakcie trwania programu dyplomowego, w szczególności dotyczy to możliwości zmiany listy szczytów biorących udział w programie. Jeśli taka zmiana nastąpi, łączności w programie dyplomowym będą weryfikowane z wersją regulaminu aktualną w momencie nawiązania danej łączności.
1. W ramach programu dyplomowego można zdobywać dodatkowe odznaczenia, które będą odnotowane na dyplomie.
1. Dodatkowe odznaczenia na dyplomie w kategorii aktywatorów:
  * "Piątka do kwadratu" - za aktywację 25 szczytów
  * "Piątka do sześcianu" - za aktywację 125 szczytów
  * "Piąte koło u wozu" - za aktywację szczytów w 5 różnych regionach stowarzyszenia SOTA SP (lista regionów jest dostępna w regulaminie SOTA SP)
  * "Wędrowiec" - za aktywację szczytów w 10 różnych regionach stowarzyszenia SOTA SP
  * "Obieżyświat" - za aktywację szczytów we wszystkich 15 regionach stowarzyszenia SOTA SP
  * "Wielopasmowiec" - za aktywacje szczytów na 5 różnych pasmach amatorskich (co najmniej 4 łączności na każdym z 5 pasm)
  * "Gość Honorowy" - dla nadawcy z zagranicy za aktywacje w SP
  * "Orzeł" - za 5 aktywacji w regionie SP/TA
  * "Piąte przez dziesiąte" - za 5 aktywacji w paśmie 10m
  * "Góra z górą" - za 5 łączności z innymi aktywatorami podczas aktywacji (tzw. S2S, summit-to-summit) - każda z tych łączności musi być nawiązana z innego szczytu, pomiędzy różnymi szczytami
1. Dodatkowe odznaczenia na dyplomie w kategorii łowców:
  * "Piątka do kwadratu" - za złowienie 25 szczytów
  * "Piątka do sześcianu" - za złowienie 125 szczytów
  * "Etnograf" - za złowienie szczytów w 5 różnych regionach stowarzyszenia SOTA SP (lista regionów jest dostępna w regulaminie SOTA SP)
  * "Geograf" - za złowienie szczytów w 10 różnych regionach stowarzyszenia SOTA SP
  * "100-procentowy Polak" - za złowienie szczytów we wszystkich 15 regionach stowarzyszenia SOTA SP
  * "Wielopasmowiec" - za złowienie szczytów na 5 różnych pasmach amatorskich (co najmniej 4 łączności na każdym z 5 pasm)
  * "Ultra Sąsiad Zza Miedzy" - za złowienie co najmniej 5 szczytów na pasmach UKF (6m, 4m, 2m, 70cm, 13cm) - dla nadawcy spoza SP
  * "Łowca Orłów" - za złowienie 5 różnych szczytów z regionu SP/TA
  * "Piąte przez dziesiąte" - za 5 łączności z aktywatorami na paśmie 10m
  * "Krótka piątka" - za 5 łączności z terytorium SP z aktywatorami na pasmach KF (od 160m do 10m)
1. Zgłoszenia do dyplomu mogą być nadsyłane od 1 kwietnia do 30 kwietnia 2014 r. włącznie, wyłącznie drogą elektroniczną na adres: (TBD).
1. Zgłoszenie musi zawierać następujące dane: znak stacji, imię i nazwisko operatora lub nazwę klubu, kategorię dyplomu, adres pocztowy lub E-mail - w zależności formy dyplomu (wydruk/plik PDF), listę dodatkowych odznaczeń
1. Koszt dyplomu drukowanego dla stacji z SP wynosi 12 PLN, dla stacji zagranicznych 5 EUR. Cena obejmuje wysyłkę dyplomu listem priorytetowym.
1. Istnieje możliwość dostarczenia dyplomu w postaci elektronicznej (format PDF) na adres E-mail podany w zgłoszeniu bez opłat.
1. Potwierdzeniem łączności w celu uzyskania dyplomu w kategorii aktywatorów jest zarejestrowanie ich w serwisie internetowym programu SOTA pod adresem http://sotadata.org.uk/
1. Potwierdzeniem łączności w celu uzyskania dyplomu w kategorii łowców jest przesłanie  wraz ze zgłoszeniem logu dokumentującego wykonane łączności, w postaci papierowej lub w formacie ADIF. Log powinien zawierać co najmniej następujące dane: znak stacji, datę i godzinę (czas UTC), pasmo, rodzaj emisji, znak korespondenta (stacji aktywującej szczyt), numer referencyjny szczytu.
1. Organizator zastrzega możliwość weryfikacji zgłoszeń z logami zamieszczonymi w serwisie internetowym programu SOTA pod adresem http://sotadata.org.uk/